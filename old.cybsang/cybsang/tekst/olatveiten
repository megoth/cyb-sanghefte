
OLA TVEITEN.
Eg heiter Ola Tveiten og eg er ein arbeidsmann
eg eig ein traktor og meg sjøl og gjer så godt eg kan
og Bjørnen ligg i sitt vinterhi, men det gjer ikkje eg
for i heile vinter har eg vore med og rydda veg,
og vegen blei fin og brei og slett
suddelida suddelidei
den finaste eg har sett
suddelida suddelidei
nei det var ingen krøttersti
om ikkje han ligg der i evig tid
så skal eg ete opp lua mi
suddelida suddelidei

tralla lalalala
fyll opp mitt tomme krus.

Og eg har vel lempa pukkstein og eg har vel lempa grus 
og eg har vel lengta heim ein gong til kjerring og til hus
og eg har vel budd på brakka i vekesvis i strekk
og eg har vel banna om kvelden og lengta meg ti mil vekk
og dagen var lang og han var svart
suddelida suddelidei
arbeidet var tungt og hardt
suddelida suddelidei
spør du meg skal du få svar
det var arbeid for ein kar
ifrå oktober til januar
suddelida suddelidei

tralla lalalala
fyll opp mitt tomme krus.

Og snart skal vegen åpnast med mange store ord
da får vi sjå ein kakse som kan klippe av ein snor
og narren står og gliser vi har sett det så ofte før
og held ein takketale for den stolte kontraktør
så ropar dei alle høgt hurra
suddelida suddelidei
og får bilete sitt i blad
suddelida suddelidei
men du ser nok ikkje oss
blandt alle dei fine folk i floss
så du kan be dei å dra til Moss
suddelida suddelidei

tralla lalalala
fyll opp mitt tomme krus.

Så når du sit i bilen din ein skinnande sommardag
så send ein venleg tanke til eit trofast arbeidslag
som har jobba seg frametter vegen
fleirfoldige tunge mil
for at du skal trø på ein gasspedal og kjøra
kvarhelst du vil
mens vi rydda vegen bit for bit
suddelida suddelidei
kvar meter har kosta slit
suddelida suddelidei
men vegen skal du ha
om ikkje du tykker den er bra
lukt til helvete kan du dra
suddelida suddelidei

tralla lalalala
fyll opp mitt tomme krus.
